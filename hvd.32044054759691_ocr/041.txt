
τι senum soon
theorica, pro qua vita Maria praefertur Marthae, ut Α
est . Maria optimam partem elegit. llaec ergo theori-
ca, id est, contemplatio Dei,omnium justiticationum
genera vel merita prmcellit, et illa quidem omnia,
quae in Apostolo fuisse praediximus, non solum bona
et utilia, iverum etiam magna atque praeclara sunt.
Sed sicut, verbi gratia, stanni metallum, quod ali-
cujus utilitatis et gratim putabatur, tit argenti com-
paratione vilissimum ; et rursum, auri contempla-
tione meritum evanescit argenti, aurum quoque-
collatione gemmarum, gemmm vero claritate marga-
ritarum contemnuntur: ita illa ornamenta sancti-
tatis, quamvis non solum ad praesens bona et utilia
sunt, verum etiam donum aeternitatis acquirunt,
tamen si divina: contemplationis meritis comparen-
tur, vilia censebuntur, et comparatione theorica: Β
claritatis fuscantur : multum enim sanctos, quam-
vis bonorum operum, terrenis tamen studiis occu-
patos, a contemplatione illius boni retrahunt ac tar-
dant. ‘
Nam prudentia carnis mors est. Ipse dicit, pru-
dentiam humanam esse, pro malo vicem reddere.
Talis ergo prudentia mortem parit transgrediendo
prmeeptum. Spiritus vero prudentia pacem habet
non reddendo vicem, et vitam in futuro percipiet.
Prudentia vero a providendo est appellata, Pruden-
tia ideo dicitur cum res stulta sit, quia industria et
astutia illorum in eo est ut peccet. Sapere enim
sibi videntur, si istud diligentius curent. Est et alia
prudentia carnis quae, mundanis rationibus inflata,
negat aliquod tieri quod mundi careat ratione, unde
ridet Virginis partum, carnis resurrectionem. Pru-
dentia autem spiritus vita et pax. Vere haec est pru-
dentia quae vitam requirit, et pacem sequens spiri-
tualcm, contemptis illecebris vitae praesentis, babe-
bit vitam cum pace, id est, sine inquietudine.
Quoniam prudentia carnis inimica est Deo, legi
enim Dei non est subjecta. Ostendit quid dixerit ini-
mica, ne quis putaret ex adverso aliud venire
principium, subjungit et dicit. Legi enim Dei non
est subjecta, nec enim potest. Ergo facere contra le-
gem, hoc est inimicum esse in Deum, non quia Deo
aliquid nocere potest, sed sibi potest nocere, quis-
quis resistit voluntati Dei, hoc est enim calcem mit-
tere advers’us stimulum. Sic est dictum : Legi enim
Dei non est subjecta, neque enim potest. Tanquam
si diceretur, nix non calefacit, sed resolvi potest
et fervere ut calefaciat, sed cum hoc facit, jam nix
non est. Sic et prudentia carnalis, cum anima pro
magnis bonis temporalia bona desiderare cmperit
contemnere, et spiritualia desiderare, desinit esse
carnis prudentia, et Spiritui non resistit. Ea nam-
que anima cum inferiora appetit, prudentiam car-
nis habere dicitur ; cum superiora, prudentiam spi-
ritus, non quia prudentia carnis substantia est, qua
induitur anima vel exuitur, sed ipsius animae affe—
ctatio est, quae omnino desinit cum se totam ad su-
perna convertit.
Qui enim in carne sunt. ld est, voluntate carnis.
